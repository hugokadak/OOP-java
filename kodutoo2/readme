lõpetamata kodutöö2, vajab veel vahetusei

Koduülesanne 2
(kokku kuni 20 punkti)

Tikumäng on kahe mängija (kellest üks on arvuti ja teine inimene) mäng,
kus mängijad võtavad kordamööda laualt tikke. Kes võtab viimase tiku,
on võitnud.

Põhiülesanne (12p):
On fikseeritud kaks arvu, N ja M, M<N. Laual on alguses N tikku. Mängija
tohib oma käigu korral võtta laualt 1 kuni M tikku (1 < M < N). See
tähendab, et mängija peab võtma vähemalt 1 tiku, aga mitte rohkem kui
M tikku. Kordamööda käies mängitakse seni, kuni laual pole ühtegi tikku.
Mängija, kes viimase(d) tiku(d) võttis, on võitja.

Lisapunktid (3p): Mängu lõppedes küsitakse kasutajalt, kas ta soovib veel
mängida. Kui soovib, siis alustatakse uut mängu.
M ja N ühe mängukorra jooksul ei muudeta.

Lisapunktid (5p): iga mängukorra alguses küsitakse kasutajalt arvude N ja
M väärtust, seejuures kontrollides, kas tegemist on sobivate
täisarvudega. Küsimist korratakse seni, kuni saadakse tingimustele
sobivad arvud.


Nõuded programmile:
 Alustab inimene.
 Inimese käigu ajal küsitakse tikkude arvu, mille kasutaja saab
sisestada klaviatuurilt.
 Sisendit tuleb kontrollida. See tähendab, et sisestatud tikkude arv
peab olema täisarv ja lubatud vahemikus.
 Kui sisend pole korrektne, korratakse sisendi küsimise protsessi.
 Kui kasutaja on teinud korrektse käigu, on arvuti käik.
 Arvuti teeb oma käigu ajal suvalise (random) käigu, mis vastab
reeglitele. Välja arvatud juhul, kui arvuti saab ühe käiguga võita
(kui laual on M või vähem tikke) – sellisel juhul teeb ta võidukäigu.
 Peale arvuti käiku on jälle inimese käik.
 Sedasi käiakse kordamööda, kuni üks mängija võidab.
 Peale iga mängija käiku kuvatakse mänguseis (tikkude arv laual).
 kood peab olema mõistlikult kommenteeritud.


Programmi osad:
main() - põhiline loogika kordamööda käimise jms kohta.
newGame() - alustab uut mängu.
makeComputerMove() - arvuti teeb oma käigu. Võidukäigu olemasolu
korral võidukäik, muul juhul suvaline lubatud käik. Meetod tagastab
laual olevate tikkude arvu peale käiku. Kui laual on 10 tikku ja kutsutakse
makeComputerMove() ning arvuti teeb näiteks käigu, mis võtab 3 tikku,
siis see meetod peab tagastama sellisel juhul 7 (so allesjäänud tikkude
arv).
makeHumanMove(int) - etteantud numbri puhul tehakse vastav inimese
käik.
